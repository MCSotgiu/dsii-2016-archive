###  RENDERE VISIBILE IL PESO MORALE DELLE PAROLE 
#### Il linguaggio discriminante del web - _Parlare civile_

Le parole sono l’esito di un pensiero e di una cultura ma quando prevale la cultura della denigrazione e della violenza, le parole possono uccidere. L’involgarimento della lingua, che va dalla politica, alle pagine dei giornali fino web, si diffonde come un virus tra la gente comune, creando muri e facendo crescere la paura e il disprezzo. Il lessico giornalistico influenza inevitabilmente il lessico popolare - ogni giorno si leggono e si ascoltano parole dispregiative, discriminatorie cariche di stereotipi e pregiudizi nei confronti dei migranti e degli extracomunitari che danno immagini di essi non corrispondenti con il reale.<br>
Qualche esempio:
- uomini e donne in fuga dalle guerre bollati come “clandestini”. Clandestino, un termine che non ha equivalenti nelle altre lingue, evoca un’immediata pericolosità, etichetta persone come illegali.
- Onesti lavoratori che solo perché musulmani sono etichettati come “terroristi”. O più semplicemente “negri”. 
- Etnìe emarginate da secoli come i rom, condannati in blocco come “ladri”.

##### Obiettivo <br>
Mettere in evidenza l’uso e l’abuso di certi termini discriminatori e far riflettere sul significato delle parole anche quando sembrano innocue. Un invito ad usare le parole con intelligenza e in maniera appropriata quando riferite a gruppi sociali posti ai margini, per promuovere un linguaggio capace di rimuovere pregiudizi e stereotipi in cui molti si imbattono quando si parla di migrazioni ed etnie emarginate.

##### Come potrebbe funzionare<br>
Un algoritmo seleziona nel web/nei social network articoli in cui sono presenti “parole/frasi sporche”, parole/frasi discriminatorie e dispregiative usate nei confronti dei migranti e delle minoranze etniche. I dati saranno quindi parole o frasi dispregiative che sotto forma di liquido color rosso riempiranno un contenitore trasparente che ha al suo interno una sagoma a mezzo busto. Ad ogni parola sporca trovata, corrisponde un getto di liquido color rosso. Il contenitore sarà graduato per indicare il volume del liquido. Ad ogni tacca numerata corrisponderà un tot di parole sporche pronunciate nel web. Il liquido è rosso come il sangue, perché ogni parola discriminatoria “uccide”. <br>
##### Alternativa<br>
Contenitore trasparente con al suo interno una sagoma di cartone. Ad ogni parola sporca pronunciata nel web corrisponde un “proiettile” che colpisce la sagoma...perchè certe parole sono come proiettili sparati con leggerezza allo scopo di ferire e uccidere la personalità.

##### Ispirazioni <br>
######_#Migliorisipuò_ | Anche le parole possono uccidere<br>
Campagna sociale di Famiglia Cristiana, Avvenire, Armando Testa, i settimanali cattolici. Per dire "No alla discriminazione".

![1](http://www.pubblicomnow-online.it/wordpress/wp-content/uploads/2014/10/slide_razzismo_3.jpg?1)


###### Banksy “Birds of a Feather” (“Uccelli della stessa specie”) Essex, settembre 2014

Scambiato per un disegno razzista, è stato rimosso  con l’accusa di essere “offensivo”. Il disegno mostrava cinque piccioni che reggevano cartelli contrari all’immigrazione davanti a un uccello dall’aspetto esotico, più piccolo e colorato: con un evidente gioco di parole tra il tema dell’immigrazione e le migrazioni degli uccelli.

![2](http://static.highsnobiety.com/wp-content/uploads/2014/10/banksy-birds-of-a-feather-art-buff-0.jpg?2)
 
