##The flow towards Europe, 2015, Lucify

### What is
Una mappa interattiva che mostra i flussi migratori verso l’Europa dal 2012 al 2015.

### How it works
La mappa fa utilizzo dei dati dell’agenzia Onu per i rifugiati e sulla base di questi dati, vengono visualizzate tutte le persone che migrano verso l’Europa in cerca di asilo.
I flussi migratori sono rappresentati graficamente mediante punti in movimento nella mappa. Ogni punto rappresenta venticinque persone. Si possono visualizzare i movimenti migratori per provenienza e per paese di destinazione. Sopra la mappa interattiva è presente una timeline che consente di muoversi nel tempo dal 2012 al dicembre 2015.

Nel dettaglio, passando con il mouse su di un paese, la mappa restituisce dati associati a quel paese: 
- il numero totale di rifugiati presenti, visualizzato mediante la barra di un istogramma con associato il valore numerico.
- contemporaneamente sulla mappa vengono evidenziati i paesi di provenienza dei rifugiati, ognuno riportante la cifra di persone che hanno abbandonato il paese (cifra preceduta dal segno meno). Questi paesi sono visualizzati con un colore (viola) che varia di opacità a seconda della densità di emigrati.
- sempre sulla mappa vengono evidenziati, con un colore (verde) che varia di opacità a seconda della densità del flusso,  i luoghi verso i quali i connazionali del paese in analisi sono emigrati con annessa la cifra di persone che si sono lì recate. 

### What does it mean
La mappa racconta chiaramente e in pochi secondi l’incremento dei flussi migratori verso l’Europa, un fenomeno globale che sta crescendo in dimensione e complessità. Riesce a dare una percezione spazio-temporale del movimento migratorio, mettendo in evidenza attraverso la visualizzazione dei dati in continua crescita, la situazione attuale sempre più al limite, di crisi umanitaria di profughi e rifugiati.  
Consente di visualizzare la vastità di questo fenomeno e a mio parere, riesce a far riflettere su quanto questo sia grave e inquietante, cosa che non sempre riescono a fare i grafici statici pubblicati sui quotidiani. 

### What if
Una legenda riportante le informazioni sui due colori (il verde e il viola) presenti nella rappresentazione, potrebbe facilitare o rendere immediata la lettura dell’infografica.

##Immaterials: Light painting WiFi, 2012, Timo Arnall, Jørn Knutsen and Einar Sneve Martinussen

### What is
Un progetto che rende visibili le reti wi-fi urbane e la potenza dei segnali wireless sotto forma di un dipinto luminoso.

### How it works
È stato montato un rilevatore di segnale wi-fi su un’asta di 4 metri di altezza con 80 punti luce che restituiscono informazioni sull’RSSI di una rete wireless ovvero la potenza del segnale di una rete wireless. Le luci rispondono quindi in base alla maggiore o minore intensità del segnale wi-fi presente in un determinato punto.
Muovendo l’asta nello spazio, questa mostra i cambiamenti di potenza del segnale wi-fi. L’asta è stata fotografata con un’esposizione molto lunga così da rilevare la traccia luminosa in movimento. Il risultato è un dipinto di luce che svela le reti wi-fi e la loro intensità.

### What does it mean
Il progetto rende visibile ai nostri occhi una tecnologia che per sua natura non lo è ovvero il comportamento delle onde radio del wi-fi e il loro propagarsi nello spazio. La tecnologia wireless oggi riveste un ruolo di importanza primaria: ogni giorno miliardi di persone accedono ad internet e alle sue molteplici applicazioni senza più usare cavi di collegamento. Dipendiamo quindi da un qualcosa che non vediamo e il progetto svela la forma e le caratteristiche di questo qualcosa. 
Da me interpretato come la volontà di mostrare, di rivelare, di dare forma alle tracce e ai meccanismi di un sistema invisibile per natura, analogamente a ciò che accade quando navighiamo in rete, nei social, in cui ogni giorno lasciamo tracce di noi, su chi siamo, sulle nostre preferenze ecc... tutte informazioni che vengono poi tradotte in una personalizzazione del web. 

### What if
Sarebbe interessante se le diverse intensità del segnale wi-fi (da quelle più deboli a quelle più forti) fossero mostrate con gradazioni di colore differenti. 

##Monument, 2006, Caleb Larsen

###What is
È un'installazione che utilizza la caduta di palline gialle da un contenitore per simboleggiare il numero di persone vittime di omicidi in tempo reale.

### How it works
Un software analizza continuamente i titoli di 4.500 fonti di notizie in lingua inglese, alla ricerca di persone che sono state segnalate uccise. Ogni volta che si trova un articolo su un’uccisione, un algoritmo istruisce un meccanismo a soffitto contenente palline gialle, a far cadere una pallina per ogni persona uccisa. Nel corso dell'installazione, le palline si accumulano sul pavimento.

### What does it mean
L’installazione, con l’accumulo continuo delle palline diventa un’opera in costruzione e un monumento alle vittime.
Sicuramente l’intento è quello di mettere in evidenza la triste realtà delle morti per omicidi e la spaventosa frequenza con la quale queste avvengono. È inevitabile domandarsi da dove venga la brutalità dell'uomo.
Il rumore meccanico e freddo proveniente dal meccanismo di rilascio delle palline, fa percepire il fenomeno come un qualcosa di ripetitivo e seriale.


### What if
Riflettere sul materiale o delle palline o della pavimentazione per avere un risposta sonora più d’impatto. Ad esempio, un suono dal timbro “corposo, scuro e pesante” per rendere la rilevanza e la gravità del fenomeno.
Oppure, distinguere con il colore delle palline le vittime di giovane età (ad esempio con il colore bianco) da quelle di età adulta.

