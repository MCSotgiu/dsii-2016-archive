##Monument, 2006, Caleb Larsen

![1](http://i1.wp.com/caleblarsen.com/wordpress/wp-content/uploads/2013/01/CalebLarsen_02.jpg?1)

###What is
È un'installazione che utilizza la caduta di palline di plastica gialle (100 mila palline in tutto) da un contenitore per simboleggiare il numero di persone vittime di omicidi in tempo reale. Le palline dal diametro di 6mm, sono quelle utilizzate per le pistole ad aria compressa. 

### How it works
Un software analizza continuamente i titoli di 4.500 fonti di notizie in lingua inglese, alla ricerca di persone che sono state segnalate uccise. Ogni volta che si trova un articolo su un’uccisione, un algoritmo istruisce un meccanismo a soffitto contenente palline gialle, a far cadere una pallina per ogni persona uccisa. Nel corso dell'installazione, le palline si accumulano sul pavimento. Ogni mese vengono rilasciate circa 20 mila palline. 

### What does it mean
L’installazione, con l’accumulo continuo delle palline diventa un’opera in costruzione e un monumento alle vittime.
Sicuramente l’intento è quello di mettere in evidenza la triste realtà delle morti per omicidi e la spaventosa frequenza con la quale queste avvengono. Il rumore meccanico e freddo proveniente dal meccanismo di rilascio delle palline, fa percepire il fenomeno come un qualcosa di ripetitivo e seriale. Tutte le palline sono uguali tra di loro (stesso colore, stessa dimensione) e corrispondono in forma altamente anonima a "persone" accomunate dallo stesso destino, quello della morte. <br>
Rapporto tra gioco/morte: l'installazione si serve di palline gialle che richiamano ad una dimensione ludica. Nel dettaglio, si tratta di quelle usate nell'attività ludico/ricreativa del softair qui utilizzate per un altro fine. Il visitatore, per il principio di funzionamento dell'installazione, si aspetta quindi che cadano le palline dal contenitore ma ogni pallina che cade rappresenta una vittima mentre quelle all'interno del contenitore persone destinate a morire. L'installazione nega ogni immediatezza comunicativa e l'uso di ogni possibile stereotipo per trasmetterne il significato...sollecita il fruitore ad uno sforzo intellettivo e a soffermarsi su di essa per coglierne il senso. Si configura inizialmente come un gioco fino a quando non si scopre ciò che si cela dietro il meccanismo di rilascio delle palline. 

### What if
Riflettere sul materiale o delle palline o della pavimentazione per avere un risposta sonora più d’impatto. Ad esempio, un suono dal timbro “corposo, scuro e pesante” per rendere la rilevanza e la gravità del fenomeno.
Oppure, distinguere con il colore delle palline le vittime di giovane età (ad esempio con il colore bianco) da quelle di età adulta. 

