## L’IO DIGITALE (PRIVATO)

privato/ritratto/essenza/


Ognuno di noi oggi si ritrova a costruire la propria identità digitale, persino i più sinceri e apparentemente non interessati si ritrovano a selezionare contenuti da pubblicare sui social networks e anche la scelta di non pubblicare contenuti, ma apprezzare semplicemente le scelte di altri, in qualche modo definisce il proprio IO DIGITALE PUBBLICO, quello che ognuno di noi vuole essere.


Ma esiste, anche in ambito digitale, una sfera privata, che si riferisce a chi siamo veramente, generalmente invisibile, non sempre corrispondente a come vogliamo apparire, che mette in luce magari lacune, desideri, interessi…


Per analizzare l’IO DIGITALE PRIVATO ho identificato come fonte di dati la cronologia web, dataset facilmente esportabile in formato idoneo per poter analizzare i dati. Avrei a disposizione una lista ordinata cronologicamente (data e ora) di siti internet visitati e del testo da cui estrapolare parole chiave o che si ripetono _(si dovrebbe poter fare)_.

_(problema 1: la cronologia è  personale, quindi posso utilizzare la mia ed eventualmente quella di quanti mi consentano l’accesso ai  propri dati)_ 


Quello che vorrei definire è un ritratto dell’io digitale privato in cui sia visibile la stratificazione ordinata (data e ora) delle pagine visitate.   

Questo affinché identificando un giorno si possa capire lo stato d’animo o quello che ho fatto (oggi ho visitato 20 volte la pagina “github”, sono stata 1 volte su “eurostreaming” a guardare “Grey's anatomy” e ho cercato 35 volte “diagramma cromaticità” su “google”); identificando una settimana si possa avere un idea di chi sono e guardando un mese intero si possano già identificare dei pattern (all’inizio di ogni giornata sono su “facebook”, ogni martedì e mercoledì visito “github”, ci sono dei giorni precisi in cui sicuramente sono su “eurostreaming” per le puntate settimanali oppure dei periodi in cui sono sempre su “eurostreaming” perché ho cominciato una nuova serie ..)


### rifermenti
[_TED: Insightful human portraits made from data_](http://www.ted.com/talks/r_luke_dubois_insightful_human_portraits_made_from_data?utm_campaign=social&utm_medium=referral&utm_source=facebook.com&utm_content=talk&utm_term=art-design)


[_R.Luke DuBois_](http://lukedubois.com/): Self-portrait (1993-2014), A More Perfect Union (2010-2011), Now (2014).










