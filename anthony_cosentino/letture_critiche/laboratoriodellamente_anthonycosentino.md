##Museo laboratorio della mente - Roma

###What is
È un’installazione permanente progettata da Paolo Rosa e Studio Azzurro negli spazi dell’ospedale psichiatrico Santa Maria della Pietà a Roma, il cui obiettivo è quello di raccontare le memorie, i modi di vivere, le forme e i linguaggi di questo luogo.

![](http://www.lavoroculturale.org/wp-content/uploads/2013/04/Museo-della-Mente-Serigrafie.jpg)

###How it works
L’area museale è suddivisa in sette spazi che fanno parte di un percorso che mira ad istruire, rendere partecipi e protagonisti i visitatori, sull’esperienza del vivere la realtà delle vecchie strutture ospedaliere psichiatriche. Ogni spazio è dotato di tecnologie diverse: proiettori, diffusori, microfoni, fotocamere, rilevatori di presenza che tendono a distorcere la percezione del visitatore. In generale, il funzionamento delle varie installazioni, si basa su dispositivi di input, che rilevano la fonte (un suono, una presenza fisica) restituendola con latenze e distorsioni visive che mirano a riprodurre la realtà vissuta dal paziente schizofrenico. 

###What does it mean
Questa installazione si è posta come obiettivo di lasciare una traccia, una memoria e conservare il patrimonio storico del luogo. I visitatori interagiscono con le esperienze, entrano all’interno di un percorso immersivo di cui sono protagonisti. Si sentono parte di un’esperienza, quella dello schizofrenico, che non avevano mai vissuto prima, svelando ciò che un tempo un manicomio nascondeva. 

###What if
Il museo è ben progettato e, nonostante le tecnologie obsolete, riesce a comunicare in modo efficiente il messaggio per il quale è stato creato. Potrebbe essere utile sostituire e integrare dispositivi tecnologicamente più avanzati che rendano l’interazione di alcune delle installazioni più fluide ed efficienti.

Anthony Cosentino
