##Monument (If it Bleeds It Leads)

###What is 

Monument è un’installazione dell’artista Caleb Larsen esposta nel 2006 al Peacock Visual Arts di Aberdeen (Scozia), che utilizza informazioni, provenienti dai quotidiani inglesi, relative al numero di omicidi che ogni giorno si consumano nel mondo.


###How it works 

 Il sistema, attraverso un webscraping, va alla ricerca di notizie relative ad omicidi che si consumano in tutto il mondo, acquisendo i dati da 4500 fonti giornalistiche inglesi; attraverso un algoritmo viene attivato un meccanismo che ad ogni individuo vittima di omicio, fa corrispondere il rilascio di una pallina sul pavimento, creando un vero e proprio “monumento ai caduti”.


###What does it mean

Il visitatore si ritrova all’interno di una grande stanza, al centro della quale, sul soffitto è sospeso un contenitore trasparente pieno di piccole palline gialle, ognuna delle quali rappresenta un omicidio non ancora compiuto. Gli spettatori, inconsapevoli del significato legato alla caduta delle palline, rimangono in attesa di qualcosa che permetta loro di interagire con l'opera, portandoli a desiderare, inconsciamente, la morte di altre persone. L’utilizzo di ambienti freddi e suoni meccanici è metafora della freddezza con cui, nella disattenzione e disinteressamento dei più, si consumino ogni giorno centinaia di omicidi e riprovevoli gesti. Uno degli aspetti più tristi è sapere che ogni 3/4 mesi il contenitore viene riempito di circa 100.000 palline, morti.



###What if
Nella sua semplicità estetica, l'opera racchiude significati seri e profondi che risultano, a mio modo di vedere, non immediati e di difficile comprensione. Il visitatore riesce ad avere una visione più chiara, forse, quando avrà terminato il suo percorso. La scelta dell'autore di far riflettere i visitatori soltanto alla fine, provocando sgomento e tristezza è condivisibile, ma forse sarebbe necessario palesare, anche minimamente, i significati e il contesto, per esempio attribuendo suoni di natura violenta, spari, urla, al contatto delle palline col pavimento, al fine di rievocare la dimensione all'interno della quale si vuole posizionare l'opera. 

Anthony Cosentino
