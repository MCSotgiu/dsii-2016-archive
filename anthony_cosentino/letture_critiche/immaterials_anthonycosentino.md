##Immaterials: light painting WiFi

##What is
È un'installazione dei designers norvegesi Timo Arnall, Jørn Knutsen e Einar Martinussen Sneve che utilizza una particolare tecnica fotografica, light-painting, per mostrare il paesaggio invisibile dei segnali Wi-Fi. 

![](http://www.elasticspace.com/wp-content/uploads/2012/05/Immaterials-Wifi.jpg?2)


##How it works 

Si tratta di un bastone luminoso di 4m circa dotato di un’antenna Wi-Fi e 80 led, che misura e visualizza la potenza del segnale. Quest’oggetto posto in aree in cui sono presenti segnali Wi-Fi, ne rileva i cambiamenti per mezzo delle luci di cui è dotato . Per poter offrire una panoramica sul paesaggio immateriale, gli autori si avvalgono di una tecnica fotografica chiamata light-painting, che permette di "dipingere" il soggetto della foto controllando una sorgente luminosa, proprio come se essa fosse un pennello, tracciando quindi il percorso.

##What does it mean 

Il progetto vuole esplorare il concetto di immaterialità legato al modo in cui le reti wifi e le sofisticate reti telefoniche influenzano e popolano gli ambienti e le città in cui viviamo, creando un’architettura invisibile di cui, seppur inconsciamente, facciamo parte. Grazie a questo progetto viene reso visibile l’invisibile.

##What if 
Il progetto è molto originale. Sarebbe interessate poterlo svincolare dalla dimensione fotografica, che ad oggi rappresenta senza dubbio la migliore soluzione, ma il continuo evolversi delle tecnologie, in un futuro non troppo lontano, potrebbe consentire di usufruire di quest'opera in tempo reale, magari attraverso degli ologrammi o altre tecnologie che ancora non conosciamo. 

Anthony Cosentino
