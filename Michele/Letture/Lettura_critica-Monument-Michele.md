# Case history 3

## Monument, 2006, Caleb Larsen

### What is
È un'installazione creata da Larsen e collocata per alcuni mesi nel Peacock Visual Arts di Aberdeen, che simboleggia in tempo reale il numero di persone vittime di omicidi. Ogni vittima è rappresentata da una pallina di plastica gialla (dalle dimensioni di 6 mm) contenuta inizialmente in un contenitore in acrilico trasparente.

### What does it mean
L'installazione diventa da semplice elemento estetico, un monumento che rappresenta un tema serio come quello della morte e persone realmente decedute. Tutto il processo di questa automazione mostra la quantità di violenza insensata che viene trascurata o subito dimenticata ogni giorno, in più l'azione fredda e meccanica di questa scultura mobile mostra da un lato diverso i temi sempre molto delicati della morte e dell'omicidio.

### How it works
Un computer, collocato sopra la scatola e collegato ad internet, analizza continuamente i titoli di 4.500 fonti di notizie in lingua inglese derivanti da tutto il mondo, alla ricerca di persone che sono state uccise. Una volta trovato l'articolo, l'algoritmo determina il numero di morti e ordina al meccanismo, costituito da dei Lego e attaccato al contenitore trasparente, di lasciar cadere una pallina per ogni persona morta. Inizialmente le palline sono poche e sparse per la stanza, ma nel corso del tempo si accumulano andando a formare un cumulo denso e caotico. Si stima che circa 20000 palline siano fuoriuscite dalla scatola ogni mese, andando a spargersi in tutta la galleria durante il periodo della mostra.

### What if
Una soluzione alternativa potrebbe consistere nel montare questi congegni in 5 stanze diverse, rappresentanti i continenti, e 
associare diversi colori a vari gruppi di nazioni (es. blu per Italia, Francia e Germania, verde per Brasile, Argentina e 
Cile ecc.), in questo modo si potrà avere una visione diretta degli omicidi commessi in tutte le parti del mondo, soprattutto per quanto riguarda i Paesi che molto spesso vengono trascurati dai media (come molti stati africani). 

[Caleb Larsen - Monument](http://caleblarsen.com/monument/)
