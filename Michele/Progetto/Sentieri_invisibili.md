# Sentieri invisibili
## Rendere visibile l'invisibile

Parole chiave:
- Visibilità
- Navigatore
- Percorso
- QR Code
- Guida

Al giorno d'oggi siamo sommersi da indicazioni e segnali che non sempre ci indicano la giusta direzione, anzi molte volte si accavallano finendo per creare un percorso sbagliato. Ma in questa giungla di segnali per molte categorie di persone (come bambini, anziani e turisti) la via da seguire risulta invisibile, per questo bisogna trovare un modo che possa aiutarli.

Capita molto spesso che i turisti appena arrivati in un nuovo Paese non sappiano come raggiungere il posto desiderato (anche a causa della lingua) o anziani che non sanno come muoversi all'interno di un ospedale, per questo ci vuole qualcosa di molto semplice, comprensibile ed immediato anche per quelle persone che non hanno molta familiarità con la tecnologia.

Questo sistema si comporta come un navigatore da interni e usufruisce di molti schermi interattivi sparsi all'interno dei vari edifici (posti principalmente in corrispondenza degli incroci). Mostrando il QR Code (presente su carta o su smartphone) alla telecamera dello schermo, si attiva un breve video che guida per un breve tratto l'utente alla sua destinazione. Insieme a questo video c'è una pianta del piano che mostra l'itinerario completo. Andando avanti il visitatore può consultare lo schermo successivo con lo sviluppo del video precedente nel caso volesse continuare ad usufruire del servizio.

In questo modo anche chi non è provvisto di smartphone o chi non ha voglia di installare l'ennesima app può sfruttare questa funzione facile da usare e comprensibile per chiunque. 

![](http://i.imgur.com/qqpYaaA.jpg?1)
![](http://i.imgur.com/mTOMC7W.jpg?1)

## Riferimenti 
##### - Aisle411 | http://aisle411.com/
Aisle411 rende semplice l'integrazione di funzioni di acquisto e di guida in applicazioni per smartphone tra cui: mappe digitali in-store, ricerca e identificazione della posizione dei prodotti e navigazione in-store.

##### - infsoft | http://www.infsoft.com/products/indoor-navigation/demo
Grazie al suo sistema di navigazione e posizionamento interno, infsoft è in grado di creare una nuova esperienza di realtà aumentata e l'identificazione della posizione di un utente all'interno di un edificio chiuso.

##### - Indoor Survey | http://www.lastampa.it/2015/11/02/tecnologia/indoor-survey-lapp-di-apple-per-le-mappe-indoor-5dSZMR1InLTnjBciozhhuK/pagina.html
Un’applicazione per iPhone che permette di mappare con precisione le aree interne di negozi, complessi direzionali, locali pubblici e centri commerciali
