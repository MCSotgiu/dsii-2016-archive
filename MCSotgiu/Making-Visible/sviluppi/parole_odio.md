## PAROLE D'ODIO

>_Discriminare:_
>_1. Distinguere, separare, fare una differenza: _la storia ... non può d. i fatti in buoni e cattivi_ (B. Croce). _
>_2. Adottare in singoli casi o verso singole persone o gruppi di persone un comportamento diverso da quello stabilito per la generalità, o che comunque rivela una disparità di giudizio e di trattamento; anche con uso assol.: _per me siete tutti uguali, non discrimino_ (ma più com. _non faccio discriminazione_)._


La discriminazione consiste in un trattamento non paritario attuato nei confronti di un individuo o un gruppo di individui in virtù della loro appartenenza ad una particolare categoria.

Anche le parole creano discriminazione.

Le parole hanno un senso profondo nella nostra vita. Anche quelle che pronunciamo spesso senza pensare, distrattamente, mentre stiamo pensando a qualcos’altro e non abbiamo voglia di “scegliere” il termine corretto, ma creiamo ed evochiamo, così, immagini e proiettiamo scenari, “semplicemente” utilizzando una parola rispetto ad un’altra.

**Non scegliere le parole o utilizzare parole errate e denigratorie, crea, quindi, delle classificazioni false, delle associazioni false**. Crea, se le parole sono di offesa, odio.

Possiamo dividere le parole secondo quattro categorie, ognuna esempio di una forma di discriminazione:

-	RAZZISMO 
-	OMOFOBIA 
-	MISOGINIA 
-	DISABILITÀ 


## Obiettivo

Rendere visibile l’alto grado di discriminazione presente in Italia e l’abuso di parole denigranti, accusatorie e mortificanti rispetto le quattro categorie prese in esame. Far riflettere su quanto le parole possano ferire ed incitare - se non creare - odio.


## Dati

Prendendo in considerazione Twitter, estrapolare i commenti degli utenti che utilizzano hashtag o parole presenti nelle quattro categorie citate.
Quante volte e quanto spesso vengono scritte tali parole?

Due alternative:
-	ottenere le parole in real time utilizzando Processing e le API di Twitter (sarebbe utile se l’utilizzo di tali parole risultasse molto frequente)
-	considerare un periodo di tempo (in questo caso dovrebbe mettere in evidenza le parole piuttosto che la frequenza)


## What is - ipotesi

-	A. Lasciare segni – Installazione
Rievocare i segni interiori lasciati dall’utilizzo di parole d’odio. Utilizzare un oggetto medium: una sfera di gesso o una lastra di vetro che rappresenta la persona. Una punta di metallo che, richiamando la tortura cinese della goccia, scalfisce la superficie sempre nello stesso punto. Ogni colpo corrisponde ad una parola rilevata. Quanto velocemente l’oggetto medium viene distrutto?

-	B. Amplificare - Installazione
Utilizzare le parole stesse e farle riecheggiare in una stanza utilizzando un megafono giocattolo (la voce è resa gracchiante). Utilizzare programma text-to-speech o registrare voce attore o attrice.
Le parole possono essere tradotte in codice binario (ogni lettera corrisponderà quindi a 8 cifre). Considerando che la parola più corta è composta da 5 lettere, sarà composta da 40 cifre. **Il codice binario amplifica il peso della parola aumentandone le parti che la costituiscono** (si passa da 5 caratteri totali a 40 numeri totali). Proiettare, sui muri della stanza, riempendoli, i numeri binari corrispondenti alle parole.
Tre amplificazioni prodotte da: la voce, il codice binario, le proiezioni.


-	C. Beeeep - Installazione
Ragionare sul censurare le parole d’odio. Una voce parla, racconta, elenca aggettivi “positivi”, nel momento in cui viene rilevata una parola d’odio viene riprodotto un “bip” di censura. Quanti “bip” si sentiranno?




## Ispirazioni/Riferimenti

#### _Hate Map_
Sorta di mappa dello hate speech (incitamento all’odio) sviluppata nell’aprile 2013 da studenti della Humboldt State University (California). Utilizzando come punto di partenza Twitter, gli studenti hanno selezionato manualmente i contenuti che contenessero parole dispregiative quali dyke, fag, nigger, cripple, owetback, etc. Il campione era di 150 mila tweet pubblicati negli Stati Uniti da giugno 2012 ad aprile 2013.
![(http://users.humboldt.edu/mstephens/hate/hate_map.html#)](http://i.imgur.com/WrnHpY7.png?1)

### _Projections, Jenny Holzer_
Presentate per la prima volta a Firenze nel 1996, in queste opere le frasi luminose formano lunghi testi che scorrono sulle superfici urbane, assumendo inediti connotati di grande suggestione visiva.
![(http://projects.jennyholzer.com/projections)](http://i.imgur.com/g9FoOD1.jpg?1)

### _Weapon of Choice_
Il progetto fotografico consiste nel creare una rappresentazione visiva del danno emozionale che le parole possono creare.
![( http://hurtwords.com/)]( http://i.imgur.com/1TxRUGr.jpg)
